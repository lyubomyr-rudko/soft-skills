## Вступ 

Мене звати Любомир, я програміст з 15 річним досвідом, більше 10 років керував командами розробників. За цей час я провів сотні співбесід. І також сам проходив співбесіди багато разів. І я успішно працював у всесвітньо відомих компаніях -  Adidas, Shutterstock, Ebay. Я підготував 3 найважливіші речі, які потрібні, щоб успішно пройти співбесіду.

## Написання резюме.

Саме резюме є першим кроком у співбесіді, бо "конкурс" резюме по факту є початком співбесіди з рекрутером. Якщо немає досвіду - пиши про твої трейніги, сертифікації, та твої власні пет-проекти.


Як знати чи твоє резюме добре? Якщо ти надсилаєш резюме на вакансії, а тебе не запрошують на співбесіду - це означає що твоє резюме не працює.

Моє перше резюме я створив за допомогою білдера онлайн. Здається це був сайт наподобі работа-уа, але може бути будь-який інший. Білдер задасть структуру, там будуть питання які тобі потрібно буде відповісти, і вкінці можна буде скачати резюме у форматі док. 

Друга важлива річ щодо резюме - його потрібно писати під вакансію, адаптувати його під вимоги вакансії. Якщо в вакансії вимагають досвід роботи з JavaScript, то в твоєму резюме повинен бути пункт "Досвід роботи з JavaScript". В мене є десь 4 версії резюме - TypeScript резюме, Python резюме, Full Stack резюме, Архітектор резюме.

Третя хитрість - те що я робив - читав резюме інших люедй. Я шукав в інтернеті резюме людей, зі схожим досвідом, у тих які працюють у великих компаніях, і вивчав їх резюме. І я помічав речі які мені сподобались, і які я використовував у своєму резюме.

Четверта хитрість - є люди які дають послугу правки та перевірки резюме. Далі ми будемо говорити про LinkedIn більше, але можна відправити резюме рекрутеру безпосередньо через Linkedin, і запитати його думку. Можна дати резюме на перевірку друзям, колегам, тощо.

Хороше резюме потребує багато часу, місяці вивчення, практики, та перевірок. 
 
## LinkedIn профіль.

Додатково до резюме потрібно мати заповнений профіль на LinkedIn. Можуть бути інші професійні соціальні мережі, але LN це те що я використовую. Linkedin профайл - це твій аналог резюме онлайн, він є пасивним джерелом знаходження роботи. Щоб робота знаходила тебе (а не ти її шукав) потрібно мати заповнений профіль на LinkedIn, і велику кількість зв'язків з професіоналами своєї галузі і з рекрутерами. 

В Linkedin можна вказати більше інформації про себе, ніж у резюме, включаючи рекомендації, проекти, публікації, відгуки, тощо. Там можуть бути підтвердежені твої навички, та вказані рекомендації від колег та керівників. 

Тут підхід такий самий як у резюме - але ситуація лекша - профілі Linkedin у відкритому доступі, тому легко можна переглянути профілі інших людей, і використати те що тобі сподобалося.

Так само є люди, які допомагають з заповненням профілю, можуть перечитати і дати поради. Один секрет - це зробити SEO оптимізацію профілю, щоб певні ключові слова зустрічалися в досвіді багато разів. 

Другий секрет - це опен нетворкінг. Якщо ти хочеш щоб тебе знайшли, тобі потрібно знайти і додати в свої контакти якомога більше людей. Був час коли я витрачав 1-2 години на день на пошук і додавання людей в свої контакти.

Найвідоміша компанія, де я працював - EBay - знайшла мене саме через мій профіль на LinkedIn. Таксамо як і компанія AlixPartners - де я пропрацював більше 4 років. Потрібно витрачати час, постійно шукати і додавати цікавих люедй в свої контакти у Linkedin.

## Підготовка до співбесіди.

Отож тобі написав рекрутер, і запросив на співбесіду. Що робити далі? Кожна співбесіда буде складатися мінімум з 2 частин - співбесіда з рекрутером, і співбесіда з технічним спеціалістом. 

Підготовка до співбесіди з рекрутером вклчає:
- вивчення компанії, куди ти подаєшся
- вивчення вакансії, та вимог до кандидата
- адаптація і підготовка розповіді про досвід та навички у резюме під вимоги вакансії
  
Рекрутер хоче почути твою історію, яка підтвердить що ти підходиш на вакансію. Тобто ти повинен розповісти словами те що написано у резюме. Також можуть бути питання про твої цілі, плани на майбутнє, чому ти хочеш працювати в цій компанії, що не влаштовує в твоїй поточній роботі, тощо. 

Може бути питання про твої зарплатні очікування. Один секрет по ЗП - це не називати суму самому. Я зазвичай кажу що рівень ЗП для мене не є визначальним, і є речі важливіші для мене, які визначають чи я буду працювати в цій компанії. Але якщо рекрутер має вилку зарплати - то він може її озвучити, і я скажу чи мені підходить ця сума чи ні. Якщо ж рекрутер після цього наполягає щоб я назвав цифру, я збільшую поточну ЗП на 20% і це та смуа яку я би хотів отримувати.

Підготовка до співбесіди з технічним спеціалістом включає 
- теоретичну частину - вивчення технологій, які згадуються в вакансії. Для мене джерелом знань є книги та курси на Udtemy. З якими би технологіями ти не працював, завжди є книги, написані експертами з цієї технології. Книги дадуть тобі розуміння термінологію та здатність пояснити свою думку. Коли я вивчав мову програмування С# я читав книгу CLR via C# Jeffrey Richter-a. І ця книга виглядає ніби з бібліотеки. Витрачай на навчання час кожен день, щоб підготуватися до співбесіди. В кінці попроси chatGPT задати тобі питання на цю тему, для перевірки знань.
- практичну частину - підготовка вирішення задач на алгоритми та структури даних. Проблемою може бути те що зазвичай на проектах не вирішують такі задачі, тому потрібно вивчати їх окремо. Тут вам допоможе codewars, leetcode - сайти де можна вирішувати алгоритмічні завдання. І якщо витрачати на це час кожен день - то ви підготуєтесь до практичної частини співбесіди. Є книги які описують алгоритми, є відео на youtube, тощо. І також chatGPT доволі добре вирішує і пояснює алгоритмічні завдання, тому можна попросити його допомогти вам з цим.

## Висновок

Отож я підготував 3 практичні поради, які допоможуть пройти співбесіду:
- підготуй резюме 
- заповни профіль на LinkedIn
- підготуватися до теоретичних і практичинх питань на співбесіді

І це буде шлях до отримання роботи твоєї мрії. Чого всім вам бажаю, і дякую за увагу.
