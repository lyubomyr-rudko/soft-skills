Термін Soft Skills можна перекласти українською як "м'які навички" або "гнучкі навички". Найпростіше як це зрозуміти - протиставити їх Hard Skills, "тверді навички" – це конкретні знання та вміння, які безпосередньо визначають вміння і досвід у певній професії. Це технічні навички, які ти здобуваєш через навчання на курсах, закріплюєш через практику та досвід і які потрібні для виконання твоєї роботи або завдань. Наприклад - лікар має знати анатомію, програміст має вміти програмувати, адвокат має знати закони. Такі навики можна виміряти, оцінити, перевірити сертифікатом чи дипломом. Тобто всі знання які роблять тебе професійним ХХХ (вставте свою професію), який здатен виконувати роботу на високому рівні, вирішувати поставлені завдання.

Тобто Soft Skills - це набір нетехнічних навиків. Набір таких особистісних якостей, соціальних умінь і поведінкових навичок, які роблять людину просто хорошою людиною. Вони допомагають тобі ефективно взаємодіяти з іншими, працювати у команді, керувати своїм часом і визначають наскільки іншим приємно з тобою працювати.

Наприклад, якщо ти вмієш слухати і розуміти інших людей, це вважається м’якою навичкою. Або вміння справлятися зі стресом, чи переконувати когось у своїй точці зору, чи вирішувати конфліктні ситуації. 

І у певному сенсі таке розділення на "тверді" і "м'які" навички є умовним. Наприклад вміння спілкуватися для юриста - це одна з основних технічних навичок. Або вміння вирішувати конфлікти для менеджера - це його основна робота вирішувати проблеми і конфлікти. 

Але для програмістів - які зазвичай є інтравертами, і вони віддають перевагу роботі з комп'ютером, а не з людьми - бо саме тому вони стали програмістами, а не кимось іншим - такі навички як комунікація, спілкування, вміння працювати в команді, здаються зовсім не важливими, а з іншого - вони будуть визначати твою успішність в роботі, твій кар'єрний ріст, твою ефективність в роботі і твою зарплату також.

Я думаю що я вас переконав у тому що Софт Скілс, Мякі Навички є дуже важливими. І тому я пропоную вам вивчити їх, тренувати, розвивати, і для цього я буду проводити серію з 10 уроків, які допоможуть вам у цьому. За основу цього курсу я взяв книгу "Soft Skills: The software developer's life manual" автора John Sonmez. Ця книга дуже популярна серед програмістів, і я вважаю що вона дійсно допомагає в розвитку софт скілс. Я буду робити розбір основних тем, додавати свої коментарі, ділитися моїм досвідом, які допоможуть вам в розвитку цих навичок.

Зміст курсу:

Кар’єра програміста
У цій частині ми зосередимося на активному управлінні кар’єрою. Ми розглянемо практичні поради щодо створення резюме, проходження співбесід, роботи віддалено та розвитку комунікативних навичок. Також ми розглянемо різні кар’єрні шляхи, включаючи корпоративну драбину, консалтинг або підприємництво. Основна мета – навчитися усвідомлено будувати кар’єру, уникати поширених помилок і використовувати можливості для зросту.

Самомаркетинг
Тут ми розберемо тему вміння продавати себе як професіоналів. Це включає розвиток особистого бренду через блогінг, викладання, публічні виступи та інші способи поширення інформації про себе. Успішний самомаркетинг допомагає досягати більшого впливу та успіху в кар’єрі. Основна мета – навчитися ефективно представляти свої навички і досягнення без використання сумнівних методів.

Навчання та продуктивність
У цій частині курсу підкреслюється важливість постійного самостійного навчання для програмістів. Ми розглянемо 10-ступеневий процес самонавчання, який дозволяє швидко і ефективно опановувати нові знання. Також обговорюються способи підвищення продуктивності, подолання прокрастинації та уникнення професійного вигорання. Головна ідея – розвивати навички самонавчання і продуктивності, щоб досягти кращих результатів у роботі.

Фінанси та фізична форма
Ми розглянемо управління особистими фінансами, зокрема інвестування, управління доходами та уникнення боргів. Ми розглянемо необхідні кроки для раннього виходу на пенсію завдяки грамотному фінансовому плануванню. У розділі про фізичну форму розглядаються питання харчування, тренувань і впливу здоров’я на життя програміста. Мета цих розділів – допомогти розробникам піклуватися про своє тіло та забезпечити фінансову стабільність.

Духовність та емоційний стан
У розділі про духовність ми розглянемо важливість позитивного мислення, емоційного балансу та відносин. Ви отримаєте практичні поради щодо створення позитивного настрою та управління стресом. Також тут йдеться про важливість любові та відносин у житті програміста. Цей розділ допомагає створити гармонійний підхід до життя, враховуючи як робочі, так і особисті аспекти.
